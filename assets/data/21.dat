าบอกแทนด้วยความเที่ยงธรรม และพวกเจ้าจงจัดตั้งพยานขึ้นสองคน  (โดยเลือก)  จากบุคคลที่พวกเจ้าพอใจ จากบรรดาผู้  (มีคุณสมบัติพร้อมที่จะ)  เป็นพยานเพื่อวาหากนางหนึ่งจากทั้งสองหลงลืม  (ข้อสัญญา)  คนหนึ่งจะได้ช่วยเตือนความจำให้แก่อีกคนหนึ่งได้ และบรรดา  (ผู้มีคุณสมบัติพร้อมที่จะเป็น)  พยาน จงอย่าปฏิเสธ  (ในการเป็นพยาน)  เมื่อถูกขอร้อง และเจ้าทั้งหลายจงอย่าระอาที่จะทำการบันทึกมันไม่ว่า (หนี้สินนั้น) จะเป็นเพียงจำนวนเล็กน้อย หรือจำนวนมาก็ตาม จนถึงกำหนดของมัน  (การกู้หนี้ที่ทำสัญญาเอกสาร ตามที่กล่าวมา)  นั้น ย่อมเป็นที่ยุตติธรรมยิ่ง ณ อัลลอฮ์ย่อมเป็นที่มั่นคงยิ่ง สำหรับการเป็นพยาน และเป็นที่ใกล้เคียงยิ่งต่อการที่พวกเจ้าจะได้ไม่สงสัย ซึ่งกัน และกัน  (ในจำนวนหนี้สิน)  ยกเว้น ในกรณีที่เป็นการค้าในปัจจุบัน ซึ่งพวกเจ้าหมุนเวียนระหว่างพวกเจ้าเอง ก็ไม่เป็นบาปแต่ประการใดๆ แก่พวกเจ้า ที่จะไม่บันทึกมัน และเจ้าทั้งหลายจงแต่งตั้งพยานขึ้นเถิด เมื่อพวกเจ้าทำสัญญา  (ซื้อขายกัน)  และทั้งผู้บันทึก และพยานนั้น จงอย่า  (ใช้เล่ห์กลแห่งสัญญา)  ทำความเดือนร้อน  (แก่ฝ่ายเจ้าหนี้ หรือฝ่ายลูกหนี้)  และหากพวกเจ้าไม่กระทำ  (ตามที่ได้บัญญัติไว้นี้)  แน่นอนที่สุด สิ่งนั้นก็จะเป็นความชั่วร้ายแก่พวกเจ้า และพวกเจ้าจงยำเกรงอัลลอฮ์เถิด และอัลลอฮ์ทรงสอนพวกเจ้า และอัลลอฮ์ทรงรอบรู้ยิ่งในทุกๆสิ่ง2:283  และหากพวกเจ้าทั้งหลายอยู่ในระหว่างเดินทาง และพวกเจ้าไม่พบผู้บันทึกคนใดก็ให้  (กู้หนี้แบบ)  มีสิ่งล้ำค่าประกันที่ถูกยึดกุมไว้  (โดยเจ้าหนี้)  ดังนั้น หากต่างฝ่ายต่างไว้ใจ ซึ่งกัน และกัน  (ทำการกู้ยืนโดยไม่มีสิ่งค้ำประกัน และไม่มีสัญญาเอกสาร)  อัน ลูกหนี้ผู้ได้รับความไว้วางใจก็ต้องชำระคืนแต่สิ่งที่ถูกไว้ใจ  (คืนหนี้สินนั้น)  เสีย  (เมื่อครบกำหนด)  และเขาจงยำเกรงอัลลอฮ์ ผู้ทรงอภิบาลเขา และพวกเจ้าอย่าปิดบังการเป็นพยาน และบุคคลใดปิดบังมัน แน่นอนหัวใจเขาย่อมเป็นบาป และอัลลอฮ์ทรงรอบรู้ในการกระทำของพวกเจ้าทั้งมวล2:284 เป็นสิทธิแห่งอัลลอฮ์ สรรพสิ่งในชั้นฟ้า และสรรพสิ่งในแผ่นดิน และหากพวกเจ้าเปิดเผยสิ่งที่มีอยู่ในจิตใจของพวกเจ้า หรือจะปิดบังมันไว้ก็ตาม อัลลอฮ์ก็จักทรงนำมันมาสอบสวนอย่างแน่นอน และพระองค์ก็ทรงให้อภัยแก่ผู้ที่พระองค์ทรงประสงค์ และทรงลงโทษแก่ผู้ที่พระองค์ทรงประสงค์ และอัลลอฮ์ทรงเดชานุภาพเหนือทุกสิ่ง2:285 ศาสนทูต และมวลผู้ศรัทธา ย่อมศรัทธาในสิ่ง  (คัมภีร์)  ที่ถูกประทานมายังเขาจากองค์อภิบาลของเขาทุกคนต่างมีศรัทธามั่นในอัลลอฮ์ ในมาลาอีกะห์ของพระองค์ ในบรรดาคำภีร์ของพระองค์ และบรรดาศาสนทูตของพระองค์ และพวกเขากล่าวว่า เราได้ยิน และเราภักดี ขอพระองค์ได้โปรดให้อภัยด้วยเถิด โอ้องค์อภิบาลของเรา และเป้าหมาย  (ของเรา)  ย่อมคืนสู่พระองค์2:286 อัลลอฮ์ไม่ทรงวางภาระให้แก่มนุษย์ด้วยความรับผิดชอบที่หนักเกินกว่าที่เขาจะแบกรับได้ ทุกคนจะได้รับผลแห่งความดีที่เขาได้ขวนขวายไว้ และจะได้รับผลตอบแทนแห่งความชั่วที่เขาได้กระทำไว้3:1 อะลิฟ ลาม มีม3:2 อัลลอฮ์นั้นคือ ไม่มีผู้ที่เป็นที่เคารพสักการะใดๆนอกจากพระองค์เท่านั้น ผู้ทรงมีชีวิตอยู่เสมอ  (ไม่มีกาลอวสาน)   ผู้ทรงบริหารกิจการทั้งหลายเป็นเนืองนิจ   (ในสิ่งที่พระองค์ทรงสร้าง และทรงบังเกิด)3:3 พระองค์ได้ทรงประทานคัมภีร์นั้น  (อัลกุรอาน)  ลงมาแก่เจ้าเป็นครั้งคราว พร้อมด้วยความจริง  เพื่อยืนยันคัมภีร์ที่อยู่เบื้องหน้า  (คัมภีร์อัตเตารอต และอัล-อินญีลที่ถูกประทานลงมาก่อนอัลกุรอาน)  คัมภีร์นั้น และได้ทรงประทานอัตเตารอต และอัล-อินญีล3:4 (ให้มี)   มาก่อน ในฐานะเป็นข้อแนะนำสำหรับมนุษย์ และได้ประทานอัลฟุรกอนมาด้วย แท้จริงผู้ได้ปฏิเสธศรัทธาต่อบรรดาโองการของอัลลอฮ์นั้น พวกเขาจาได้รับโทษอันรุนแรง และอัลลอฮ์นั้นเป็นผู้ทรงเดชานุภาพ ผู้ทรงทำการลงโทษ3:5 แท้จริงอัลลอฮ์นั้น  ไม่มีสิ่งใดในแผ่นดินจะซ้อนเร้นพระองค์ไปได้ และทั้งไม่มีในฟากฟ้าด้วย3:6 พระองค์คือผู้ทรงทำให้พวกเจ้ามีรูปร่างขึ้นในมดลูก ตามที่พระองค์ทรงประสงค์ไม่สิ่งใดที่ควรได้รับการเคารพสักการะใดๆนอกจากพระองค์เท่านั้น ผู้ทรงเดชานุภาพ ผู้ทรงปรีชาญาณ3:7 พระองค์คือผู้ทรงประทานคัมภีร์ลงมาแก่เจ้า โดยที่ส่วนหนึ่งจากคัมภีร์นั้นมีบรรดาโองการที่มีข้อความรัดกุมชัดเจน  (เมื่อทุกคนได้อ่าน หรือได้ฟัง แล้วจะเข้าใจเหมือนๆกันโดยไม่ต้องตีคว