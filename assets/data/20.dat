อฮ์ทรงไพศาล อีกทั้งทรงรอบรู้ยิ่ง2:270  และค่าใช้จ่ายใดๆ ที่พวกเจ้าได้จับจ่ายออกไป หรือพวกเจ้าได้บนไว้ในกรณีหนึ่งๆ ที่จริงอัลลอฮ์ ทรงรอบรู้ในสิ่งนั้น  (เป็นอันดี)  และสำหรับบรรดาผู้อธรรม ย่อมไม่มีผู้ช่วยเหลืออย่างแน่นอน2:271 ถ้าสูเจ้าบริจาคทานอย่างเปิดเผย มันก็เป็นการดี แต่ถ้าสูเจ้าบริจาคทานอย่างลับ ๆ แก่คนขัดสน มันก็จะเป็นการดีกว่าสำหรับสูเจ้า เพราะมันจะลบล้างบาปบางอย่างของสูเจ้า อย่างไรก็ตาม อัลลอฮ์ทรงรู้ดีถึงสิ่งที่สูเจ้ากระทำ2:272 หาใช่เป็นหน้าที่ของเจ้าไม่ ในการชี้นำพวกเขา และหากทว่าอัลลอฮ์  (ต่างหาก)  ที่ชี้นำแก่บุคคลที่พระองค์ทรงประสงค์ และความดีงาม  (ทรัพย์สิน)  ใดๆที่พวกเจ้าบริจาค มันย่อมเป็นของพวกตัวเจ้าอย่างแน่นอน และพวกเจ้าจะไม่บริจาค นอกจาก เพื่อแสวงหาความพึงพระทัยจากอัลลอฮ์เท่านั้น และความดีใดที่พวกเจ้าบริจาคนั้น มันจะถูกตอบแทนครบถ้วนแก่พวกเจ้า และพวกเจ้าจะไม่ถูกฉ้อฉลอย่างแน่นอน2:273 เป็นสิทธิสำหรับผู้ถูกจำกัดตัวเองในทางของอัลลอฮ์ พวกเขา ไม่สามารถที่จะจารึกไปในแผ่นดิน ผู้โง่เขลาคิดว่า พวกเขาเป็นคนรวย  (ทั้งๆที่พวกเขายากไร้ยิ่ง แต่)  เนื่องด้วยความสังวรณ์ตน  (พวกเขาไม่ยอมขอใครกิน)  เจ้ารู้จักพวกเขาได้ด้วยเครื่องหมายแห่งพวกเขา คือพวกเขาจะไม่พิรี้พิไรขอจากมนุษย์ และการดีอันใด ที่พวกเจ้าบริจาคนั้น อัลลอฮ์ทรงรอบรู้ในสิ่งนั้นอย่างแน่นอน2:274 บรรดาผู้ที่ใช้จ่ายทรัพย์สินของพวกเขาอย่างลับ ๆ และเปิดเผยทั้งในเวลากลางวัน และกลางคืนนั้นจะได้รับรางวัลที่พระผู้อภิบาลของพวกเขา และพวกเขาไม่มีสิ่งใดที่จะต้องกลัว และระทม2:275 บรรดาผู้กินดอกเบี้ย พวกเขาจะไม่ยืนขึ้น  (ฟื้นขึ้นจากสุสานในวันชาติหน้าได้อย่าท่าทางปกติ)  นอกจาก  (พวกเขาจะยืนขึ้นมาในท่าที)  ประดุจดังผู้ที่มารร้าย สิงอยู่เนื่องจากความวิกลจริต นั้นเป็นเพราะพวกเขากล่าวว่า  อันที่จริงการค้าขาย ก็เหมือนกับการดอกเบี้ยนั่นเอง และอัลลอฮ์ ทรงอนุมัติการค้าขาย แต่ทรงห้ามการดอกเบี้ย ดังนั้น ผู้ใดที่รับคำเตือนจากองค์อภิบาลของเขา แล้วเขาก็ยุติ  (การรับดอกเบี้ย)  แน่นอนสิ่ง  (ดอกเบี้ย)  ที่ล่วงเลยไปนั่นก็เป็นของเขา  (ไม่ต้องย้อนหลัง)  และการงานของเขาก็มอบแด่อัลลอฮ์  (สุดแต่พระองค์จะจัดการ)  และผู้ใดย้อนกลับ  (ไปสู้ธุระกิจดอกเบี้ยอีก)  แน่นอนพวกเขาเป็นชาวนรก พวกเขาต้องเข้าอยู่ในนั้นนิรันดร2:276 อัลลอฮ์จะทรงบั่นทอนความจำเริญออกจากดอกเบี้ย และจะทรงเพิ่มพูนกุศลทาน และอัลลอฮ์ไม่ทรงรักคนบาปหนาที่เนรคุณทุกคน2:277 สำหรับบรรดาผู้ศรัทธา และกระทำความดี และดำรงนมาซ และจ่ายซะกาต พวกเขาจะได้รับรางวัลของพวกเขาที่พระผู้อภิบาลของพวกเขา และพวกเขาจะไม่มีสิ่งใดที่จะต้องกลัว และระทม2:278 บรรดาผู้ศรัทธาเอ๋ย จงเกรงกลัวอัลลอฮ์ และจงละทิ้งดอกเบี้ยในส่วนที่สูเจ้ายังอาจจะได้รับ ถ้าหากสูเจ้าเป็นผู้ศรัทธาที่แท้จริง2:279 ดังนั้น หากพวกเจ้าไม่ทำ  (ตามคำสั่งนี้)  แน่นอนพวกเจ้า ก็จงมั่นใจเถิดว่า จะมีสงคราม  (การลงโทษ)  จากอัลลอฮ์ และศาสนทูตของพระองค์  (ต่อพวกเจ้า)  และหากเจ้าทั้งหลายกลับใจ  (ไม่กินดอกเบี้ย)  แน่นอนพวกเจ้า ก็ได้แต่ต้นทุนแห่งทรัพย์สินของพวกเจ้า  (ที่ให้กู้ไป)  พวกเจ้าไม่ฉ้อฉล และไม่ถูกฉ้อฉล2:280 ถ้าหากลูกหนี้ของสูเจ้าอยู่ในภาวะคับแค้น ก็จงผ่อนปรนให้แก่เขาจนกว่าสถานการณ์ของเขาจะดีขึ้น แต่ถ้าหากสูเจ้ายกหนี้ให้เป็นทาน มันก็เป็นการดีกว่าสำหรับสูเจ้า ถ้าหากสูเจ้ารู้2:281 จงระวังตนเอง ให้พ้นจากความทุกข์ยาก แห่งวันที่สูเจ้าจะกลับไปหาอัลลอฮ์ ณ ที่นั้น ทุกชีวิต จะได้รับการตอบแทนเต็มตามที่แต่ละคนได้ขวนขวายไว้ และเขาจะไม่ถูกปฏิบัติอย่างอยุติธรรม2:282 โอ้บรรดาผู้มีศรัทธาทั้งหลาย เมื่อพวกเจ้าทำสัญญากู้หนี้ยืมสินกันในหนี้สินหนึ่ง โดยมีกำหนดที่แน่ชัด พวกเจ้าก็จงทำบันทึกมันไว้ด้วย และจะต้องมีผู้บันทึกทำการบันทึกในระหว่างพวกเจ้า โดยความเที่ยงธรรม และผู้บันทึกจงอย่าปฏิเสธที่จะทำการบันทึก ดังที่อัลลอฮ์ได้สอนเขาไว้ ดังนั้น เขาจงบันทึกโดยให้ลูกหนี้เป็นผู้บอกให้ และเขาจงยำเกรงอัลลอฮ์ผู้ทรงอภิบาลเขา และจงอย่าบกพร่องจากนั้นสักเพียงเล็กน้อยก็ตาม  (ในการบันทึกเต็มตามจำนวน ที่ตกลงกู้ยืมกัน)  แต่หากปรากฏว่า ผู้เป็นลูกหนี้เป็นคนโฉดเขลา  (มีนิสัยฟุ้มเฟ้อประพฤติตนไม่เหมาะสม)  หรือเป็นคนอ่อนแอ หรือไม่สามารถที่จะบอก  (จำนวนหนี้สินได้)  ก็จงให้ผู้ปกครองเข